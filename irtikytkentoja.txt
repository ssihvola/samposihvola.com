Irtikytkentöjä
Sampo Sihvola

---page1---

Jos kuulet tämän
pyydän sinua
jäämään vielä.

Ihmetellään painovoima.

Ihmetellään
miksi lumi
kasautuu
tiettyihin ihmisiin.

---page2---

Haluan hikeentyä puhtaaksi käsissäsi.
Havahtua silkaksi selviämisen onneksi.
Hytistä kohti himon hulluutta
tuntematta mitä muualla tapahtuu.

Minussa kasvaa pallo. Pallon punnusmainen
raskaus upottaa vatsanpohjan maankuoren läpi.

---page3---

Olet minulle ihminen nähdä muita myös.
Älä anna maineen tulla
sinun ja minun suoraan läsnäoloon.

---page4---

En voi sanoa mitään ei-onttoa. Sinä ymmärrät tämän
eikä epävarmuus kuki.

Tämä ihojen vankeus, jossa mieli vaihtelee.

Jossa olen liikaa ollakseni täysin
vilpitön kukka, vaikka saat 
kieleni polttavan kuumaksi, vaikka minusta
on ihanaa kun sinä naurat.

---page5---

Minne te kesättömät puolestapuhujat kuljetatte rakkaani?
En kuule hurinaa, joka peittelee minut lurjusten
käyttämään läpäisemättömään kieleen.

Liikaa sinäkin saat, vaikka minusta et
juuri mitään.

---page6---

Entä jos elämämme nopeus
ei olekaan jyrkänne?
Seulomassa poutapäiviä vuoksesi
kehumatta toisia alas.

Nyt jokainen sekunti on alaston.
Minun tulisi säpsähtää hereille sinuun, ettei sisimmässäni
kellertävä juoppo kauttaaltaan.

---page7---

Osakkeenomistajien kirjallisuudettomuus
puristaa kärsimyksestäni esiin epäolennaisen
seppelöimään riittämättömyyden tunteeni.
Näillä mielipiteillä mestarikokki Loiseau 
ampuu itsensä täyden työpäivän päätteeksi.

---page8---

Yksinkertaisten askeltesi
painava psykedelia saa
nestehukkaiset sormenpääni 
kirjoittamaan sapekasta myskiä

punainen kupruileva niskani
puheeni voimakas ärräntaju

parannusehdotuksieni
mykkä
sanojen
paljous

jäntevä, väsymyksen veistelemä vartaloni
Maamme-kirja, Mein Kampf.
Iäkkään miehen kasvoilta
säteilee nuoruus kuin
muistilapulle kirjoitettuna

---page10---

Kirkkaudessa asuessa tuli tärkeäksi
pyrkiä olennaiseen, mutta eihän se onnistu kuhinatta.

Kuhinan joukosta alkoi erottua turhautuminen.

Turhautuminen johti siihen, että me
emme enää sanoneet.

---page11---

Kultakolikoin pantattu siihen
mitä muualla tapahtuu
jonkun suuren johtajan
myrkyttäessä meitä päätöksillään.
Ajattelu ei näissä olosuhteissa
etene mihinkään ilman ilmassa leijuvaa
seurauksena totaalista sotaa sotaa
sotaa ja kuolemaa kuolemaa ja seinät ja
portaikko ja naapurit ja katto ja ovi.

---page12---

Kultaa, hopeaa, vaatimattomat vaatteet päällä
alatkin etääntyä yhteisestä sävystä.
Katoamisemme joukot kokoavalta
hälyltä ei riitä, jää kesken.
Taistelu heikkenee kavuttuaan
pienet portaat.

---page13---

Voisimme lakata puhumasta ilman
hymyä, jossa lapsi on syntynyt, eli hävittää
epävarmuus (aikaansaatu rahalla)
lähteä tietenkin
pieneen suuntaan.

Jatkaessamme uusia päiviä umpikujassa
kuu käpertyy nurkkaan.

Tänne on asiantuntijoilta pääsy kielletty.

Nuoruudempi raju ei heiluta miekkaasi
vaan mitätöi metelisi. Kuilu voittaa riemun.

Vain viljely olisi keino osua
lähimpään oksaan.

---page14---

Rakkaimpani, kalleimpani.
Kahlittujen, lempeiden käsien pahuus muistetaan.
Saarnaamani patsas kolkuttelee oveasi yönkirkkaana.

Leikki hälvenee vuosirenkaisiin kuin laineet.
Kehojemme ponnistukset jäävät
esikuviksi fraktaalin valkeaan.

---page15---

Ihminen on kauneimillaan kun hän on hiipumassa
kolhuineen kaikista lupauksista.
Nuoret kokeilevat kannatella, mutta he eivät vielä kykene.
Kohta kirkkaus kolkuttelee heidänkin oviaan.

---page16---

Kuljetat koko avaruuden iestä härät katseenasi
sinut jyrätään musiikin voimalla
kunnes olet kellon lailla tikittävä
mato, madosta muodostuvat
hiet jokena kohinaan, spiraali
	pyörimässä huippuunsa

	kaikki alusta.

Vain katkelmia jää tänne kanssanne kun kirjoitukseen
elämä jää.

---page17---

Ystävä lähti kutistuvaan suuntaan
eikä minusta ollut saattajaksi.

Minähän vain syvensin alun mustaa.

Mustuuden näppäryys ei antanut
omenapuiden kukkia.

---page18---

Koko testamenttinsa kurjuudella ennustajatkin kuolevat.
Heidän onttous tuhoutuu nostalgian tulessa.
Tuli synnyttää maisemaan meidän kasvot.

Tajunta laskeutuu puheeksi, jota ei enää kytketä.

---page19---

Jos ei kytkentöjä, niin mitä sitten?
Halu himmetä tyhjäksi.
Jakaa valkeus kanssasi.


