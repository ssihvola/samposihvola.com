<!DOCTYPE html>
<html lang="en">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../index.css">
	<title>Sampo Sihvola</title>
</head>
<body>
	<div class="main-container">
		<h3>Sampo Sihvola on kovassa nosteessa</h3>

		<br>

		<p>Sampo Sihvola on kovassa nosteessa, niin hänestä tänään kirjoitetaan. Nyt-liitteen ja Rumban

			verkkosivuilla hehkutetaan häntä runsain superlatiivein. Hengästyneenä hän tuijottaa Facebook-
			tykkäysten ja Instagram-seuraajien sikiämistä ruudulla. Parin tunnin kuluttua hän ilmoittaa verkossa
			
			olevansa häkeltynyt suosiosta. Toivottaa aurinkoista kevättä faneille, nähdään keikoilla.</p>

		<br>

		<p>Sampo Sihvola on kovassa nosteessa. Siltasen ja Café Mascotin henkilökunnan kanssa hän yläläpsyjä
			heittelee, koska ne on hänen hyviä frendejä. Takataskussa puhelin tikittää jatkuvasti
			vaikuttaen Sampo Sihvolan itsetuntoon nostattavasti. Illan keikka rytmittyy välispiikeillä, joissa Sampo
			Sihvola kertoo, kuinka tällä alalla tapahtuu kaikenlaista rankkaa. Kollegat katsovat hänen performanssiaan
			ihaillen, sivusilmällä puhelimiaan seuraten.</p>

		<br>

		<p>Sampo Sihvola on kovassa nosteessa koko Kallion kaupunginosa sykkii hänen valloittavalle suosiolleen.
			Porissa kukaan ei ole hänestä kuullut, mutta missä vitussa Pori edes on? Siellä on varmaan jotain
			lihansyöjiä, joilla on ajokortti, perhe perustettuna alle kolmekymppisenä.</p>
			
		<br>

		<p>Sampo Sihvola on kovassa nosteessa. Ennen hänet jätettiin huomiotta, koska hänellä ei ollut mitään
			julkaistuna. Nyt kaikki haluavat olla Sampo Sihvolan kavereita. Muiden silmissä hän on oikea auteur,
			jonka verkostojen avulla kenestä tahansa tuntemattomasta voi tulla seuraava kovassa nosteessa oleva
			taiteilija.</p>

		<br>

		<p>Sampo Sihvola on kovassa nosteessa. Kymmenen vuoden kuluttua Suomen Kuvalehdessä julkaistaan
			hänestä syväluotaava haastattelu, jossa käydään läpi 2010-luvun identiteettikriisit, kätketyt
			päihdeongelmat ja sen hetkinen seesteinen perhe-elämä unohdettuna taiteilijana, aikansa lapsena.</p>

		<br>
		<br>
		<br>
		<br>

		<p>Published in Lavarunous - Vallankumous (Enostone, 2019)</p>
	</div>
</body>
</html>